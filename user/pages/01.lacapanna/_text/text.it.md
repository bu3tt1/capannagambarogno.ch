---
title: Text
---


La Capanna Gambarögn risale al 1939 ed è stata costruita dall'esercito svizzero. Oggi giorno la capanna non è utilizzabile, ma la sua posizione e il suo grande potenziale hanno portato alla fondazione dell’associazione "Amis dala Capanna Gambarögn" che ha come obiettivo la sua ristrutturazione.

La Capanna si trova sulla cima del Monte Gambarogno ed è raggiungiubile in soli 45 minuti a piedi dall’Alpe di Neggia (13km in auto o i mezzi pubblici da Vira Gambarogno). Il Monte Gambarogno offre una vista mozzafiato, con un panorama a 360° che si estende da Bellinzona e le sue valli, la foce della Maggia (con Ascona e Locarno) fino a quasi in fondo al Lago Maggiore e la Pianura Padana.

La Capanna ha come scopo primario la promozione turistica della regione del Gambarogno e incentivare la scoperta del suo territorio. Questo progetto vuole creare un “trait d’union” dei vari progetti e situazioni di successo della Regione in cui si trova, come:

- Indemini: caratteristico paese con case in pietra
- Centocampi (Monti di Caviano) e i suoi tetti fatti in paglia, unici in tutto il Canton Ticino
- Rifugio Alpetto di Caviano
- Sass da Grüm, luogo energetico riconosciuto internazionalmente
- Sentiero dello Yoga a Sass da Grüm
- Tra monti e lago, sentiero educativo
- Carbon trail, sentiero mountainbike
- Progetto Eccellenze alpestri (Alpe di Neggia, Alpe Cedulloe Alpe Montoia)

L’idea è di proporre una capanna aperta al pubblico, con possibilità di vitto e alloggio. Questo rifugio sarà accessibile sia d'estate che d'inverno, a persone di tutte le età e provenienze, con la peculiarità di essere facilmente raggiungibile, permettendo ai fruitori di essere in meno di un’ora in un angolo di paradiso.

La Capanna si trova al centro di una rete di sentieri che la rendono attrattiva per gli escursionisti di tutti i livelli. Potrà anche essere utilizzata come base per gli amanti della mountain bike e del parapendio.

Questa infrastruttura potrà essere utilizzata per organizzare eventi, come per esempio seminari o corsi per scuole e gruppi oppure rassegne gastronomiche di diverso tipo.